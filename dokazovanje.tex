\chapter{Dokazovanje}\label{POGLAVJE: Dokazovanje}

	Matematične izsledke običajno podajamo preko jasno izraženih izjav. Med študijem matematike hitro opazite, da se takšne izjave podajajo pod imeni \quotesinglbase{izrek}', \quotesinglbase{trditev}', \quotesinglbase{lema}', \quotesinglbase{posledica}' in podobno. Kdaj uporabiti katerega teh imen ni natanko določeno, pač pa je prepuščeno presoji matematika. Približno vodilo je naslednje:
	\begin{itemize}
		\item
			\df{izrek}: osrednji, bistven rezultat,
		\item
			\df{trditev}: stranski rezultat,
		\item
			\df{lema}: rezultat, ki sam po sebi nima toliko vsebine, se pa uporabi pri dokazovanju pomembnejšega rezultata,\footnote{Sicer ni nujno, da se resnična pomembnost izjav takoj pokaže. Mnogo je primerov, ko se kak matematični članek po določenem času začne ceniti ne toliko zaradi glavnega izreka, pač pa zaradi neke leme, ki se je za dokaz glavnega izreka uporabila.}
		\item
			\df{posledica}: rezultat, ki je zanimiv sam po sebi, ki pa hitro sledi iz predhodne izjave.
	\end{itemize}
	
	Če skrbno analizirate izreke, trditve itd.~s predavanj (ali matematičnih člankov), opazite, da sestojijo iz treh delov: kontekst, predpostavke, sklepi.
	\begin{itemize}
		\item
			\df{Kontekst} pove, katere objekte obravnavamo in kakšne vrste so.
		\item
			\df{Predpostavke} so izjave, ki jih privzamemo.
		\item
			\df{Sklepi} so izjave, ki jih (pri danih predpostavkah) dokazujemo.
	\end{itemize}
	
	Oglejmo si konkreten primer. Rolleov izrek je znan in uporaben izrek v analizi (če ga še niste spoznali, ga boste v kratkem).
	
	\begin{izrek}[Rolle]
		Naj bo $f$ realna funkcija, definirana na realnem intervalu $\intcc{a}{b}$, kjer sta $a$ in $b$ realni števili in $a < b$. Če je $f$ zvezna na celem $\intcc{a}{b}$ in odvedljiva na odprtem intervalu $\intoo{a}{b}$ ter zavzame enaki vrednosti v krajiščih, tj.~$f(a) = f(b)$, tedaj ima $f$ stacionarno točko na $\intoo{a}{b}$.
	\end{izrek}
	
	Analizirajmo, kaj so kontekst, predpostavke in sklepi pri tem izreku.
	
	\begin{itemize}
		\item
			Kontekst je sledeč:
			\[a \in \RR, \qquad b \in \RR_{> a}, \qquad f \in \RR^{\intcc{a}{b}}.\]
			To so objekti (in njihove vrste), o katerih govori izrek. Smiselno je, da jih zapišemo v tem vrstnem redu; na primer, $f$ zapišemo nazadnje, saj je njena domena odvisna od $a$ in $b$. Kadar imamo objekte, ki so neodvisni med sabo, jih lahko zapišemo v poljubnem vrstnem redu.
		\item
			Predpostavke so tri. Vsako navedimo v običajnem jeziku in nato še s simbolnim matematičnim zapisom.
			\begin{itemize}
				\item
					$f$ je zvezna na $\intcc{a}{b}$.
					\[
						\hspace{-2em}
						\xall{x}[\intcc{a}{b}]{
							\xall{\epsilon}[\RR_{> 0}]{
								\xsome{\delta}[\RR_{> 0}]{
									\all{y}[\intcc{a}{b}]{
										|x - y| < \delta \implies \big|f(x) - f(y)\big| < \epsilon
									}
								}
							}
						}
					\]
				\item
					$f$ je odvedljiva na $\intoo{a}{b}$.
					\begin{multline*}
						\xall{x}[\intoo{a}{b}]{
							\xsome{v}[\RR]{
								\xall{\epsilon}[\RR_{> 0}]{
									\xsome{\delta}[\RR_{> 0}]{
									}
								}
							}
						}\\
						\all{h}[\RR_{\neq 0}]{
							|h| < \delta \implies \Big|\frac{f(x + h) - f(x)}{h} - v\Big| < \epsilon
						}
					\end{multline*}
				\item
					$f$ na krajiščih intervala zavzame enaki vrednosti.
					\[f(a) = f(b)\]
			\end{itemize}
			Če se vam slučajno zdita formuli za zveznost in odvedljivost begajoči, imate dve tolažbi. Prva je ta, da se boste čez čas takšnih formul navadili. ;) Druga je, da so tudi drugi matematiki leni po naravi in zato uvedejo oznake za daljše izraze, ki se pogosto uporabljajo. Zgornja zveznost se na krajše zapiše $f \in \mathcal{C}(\intcc{a}{b})$ ($\mathcal{C}$ kot \qt{continuous}, tj.~zvezno), odvedljivost pa $f \in \mathcal{D}^1(\intoo{a}{b})$ ($\mathcal{D}$ kot \qt{differentiable}, tj.~odvedljivo, enka pa pomeni \qt{(vsaj) enkrat odvedljivo}).
		\item
			Sklep je eden: $f$ ima stacionarno točko na $\intoo{a}{b}$, kar simbolno zapišemo takole.
			\[\xsome{x}[\intoo{a}{b}]{f'(x) = 0}\]
	\end{itemize}
	
	V splošnem imamo določeno mero svobode, kako natančno razčleniti izrek. Na primer, za Rolleov izrek bi lahko kontekst zapisali tudi kot $a \in \RR, b \in \RR, f \in \RR^{\intcc{a}{b}}$ in pogoj $a < b$ dodali med predpostavke.
	
	Da ne bomo pisali dolgih seznamov, se dogovorimo za sledeče oznake. Izrek podamo tako, da najprej zapišemo kontekst, nato dvopičje, nato narišemo vodoravno črto, nad črto zapišemo predpostavke (ločene z vejicami), pod črto pa sklepe (ločene z vejicami). Rolleov izrek bi potemtakem povzeli takole.
	\[\claim{a \in \RR, b \in \RR_{> a}, f \in \RR^{\intcc{a}{b}}}{f \in \mathcal{C}(\intcc{a}{b}), f \in \mathcal{D}^1(\intoo{a}{b}), f(a) = f(b)}{\xsome{x}[\intoo{a}{b}]{f'(x) = 0}}\]
	
	V splošnem velja: vse nevezane spremenljivke, ki se pojavijo v predpostavkah ali sklepih, morajo biti navedene v kontekstu. Po domače povedano: če trdite, da za neko stvar nekaj velja, morate najprej povedati, o kateri stvari sploh govorite.
	
	Medtem ko je za težje matematične izreke potrebno obilo ustvarjalnosti, da se jih dokaže, pa lažje trditve pogosto lahko avtomatično dokažemo (dobesedno --- obstajajo avtomatični dokazovalniki \davorin{koliko povemo na to temo?}), pa tudi za težje je pomembno, da vemo, kako pristopiti k dokazu. Gre za to, da za vse logične veznike in kvantifikatorje obstajajo splošna pravila, kako jih lahko uporabimo kot predpostavke in kako jih lahko dokažemo kot sklepe. To si bomo zdaj ogledali.
	
	\begin{itemize}
		\item\textbf{Konjunkcija}
			\begin{itemize}
				\item
					Če $p \land q$ nastopa kot \emph{predpostavka}:
					\begin{quote}
						predpostavko $p \land q$ nadomestimo s predpostavkama $p$, $q$ (to se pravi, pri dokazovanju lahko uporabimo tako predpostavko $p$ kot predpostavko $q$). S simboli, od trditve
						\[\claim{\Gamma}{\Pi', p \land q, \Pi''}{\Sigma}\]
						preidemo do trditve
						\[\claim{\Gamma}{\Pi', p, q, \Pi''}{\Sigma}\]
						(pri zapisih splošnih izrekov bomo kontekst označevali z $\Gamma$, predpostavke s $\Pi$ in sklepe s $\Sigma$).
					\end{quote}
				\item
					Če $p \land q$ nastopa kot \emph{sklep}:
					\begin{quote}
						sklep $p \land q$ dokažemo tako, da dokažemo posebej $p$ in posebej $q$. S simboli:
						\[\claim{\Gamma}{\Pi}{\Sigma', p \land q, \Sigma''}\]
						preoblikujemo v
						\[\claim{\Gamma}{\Pi}{\Sigma', p, q, \Sigma''}\]
						(in se zavedamo, da je za dokaz izreka potrebno dokazati \emph{vse} sklepe).
					\end{quote}
			\end{itemize}
		\item\textbf{Disjunkcija}
			\begin{itemize}
				\item
					Če $p \lor q$ nastopa kot \emph{predpostavka}:
					\begin{quote}
						ločimo primere: sklepe dokažemo posebej pri predpostavki $p$ (skupaj z ostalimi predpostavkami) in posebej pri predpostavki $q$ (skupaj z ostalimi). Torej, dokazati
						\[\claim{\Gamma}{\Pi', p \lor q, \Pi''}{\Sigma}\]
						pomeni isto, kot dokazati tako
						\[\claim{\Gamma}{\Pi', p, \Pi''}{\Sigma} \qquad \text{kot} \qquad \claim{\Gamma}{\Pi', q, \Pi''}{\Sigma}.\]
					\end{quote}
				\item
					Če $p \lor q$ nastopa kot \emph{sklep}:
					\begin{quote}
						izberemo si enega od $p$, $q$ in ga dokažemo. Se pravi, če imamo
						\[\claim{\Gamma}{\Pi}{\Sigma', p \lor q, \Sigma''},\]
						si izberemo eno od trditev
						\[\claim{\Gamma}{\Pi}{\Sigma', p, \Sigma''} \qquad \text{oziroma} \qquad \claim{\Gamma}{\Pi}{\Sigma', q, \Sigma''}\]
						in jo izpeljemo.
					\end{quote}
			\end{itemize}
		\item\textbf{Implikacija}
			\begin{itemize}
				\item
					Če $p \impl q$ nastopa kot \emph{predpostavka}:
					\begin{quote}
						če nam kadarkoli uspe izpeljati $p$, lahko dodamo $q$ med predpostavke. Torej, če znamo dokazati
						\[\claim{\Gamma}{\Pi', p \impl q, \Pi''}{q},\]
						potem za dokaz
						\[\claim{\Gamma}{\Pi', p \impl q, \Pi''}{\Sigma}\]
						zadostuje dokazati
						\[\claim{\Gamma}{\Pi', p \impl q, q, \Pi''}{\Sigma}\]
						(kar je lažje, ker imamo eno predpostavko več). To je smiselno: če vemo, da velja $p \impl q$ in dodatno ugotovimo, da velja $p$, potem vemo, da velja tudi $q$.
					\end{quote}
				\item
					Če $p \impl q$ nastopa kot \emph{sklep}:
					\begin{quote}
						sklep $p \impl q$ nadomestimo s $q$, medtem ko $p$ dodamo med predpostavke. Pojasnimo. Trditev $p \impl q$ trdi nekaj samo v primeru, kadar $p$ velja --- v nasprotnem primeru je avtomatično resnična in ni ničesar za dokazati. Torej se lahko omejimo na primer, ko $p$ velja, se pravi, lahko predpostavimo $p$. Kadar $p$ velja, pa trditev $p \impl q$ pravi, da mora veljati tudi $q$. To pomeni, da pri predpostavki $p$ dokazujemo $q$. Simbolno,
						\[\claim{\Gamma}{\Pi}{\Sigma', p \impl q, \Sigma''}\]
						nadomestimo z
						\[\claim{\Gamma}{\Pi, p}{\Sigma', q, \Sigma''}.\]
					\end{quote}
			\end{itemize}
		\item\textbf{Univerzalni kvantifikator}
			\begin{itemize}
				\item
					Če $\xall{x}[X]{\phi(x, y)}$ nastopa kot \emph{predpostavka}:
					\begin{quote}
						če vemo za (ali med dokazom najdemo) katerikoli konkreten element $a \in X$, tedaj lahko med predpostavke dodamo $\phi(a, y)$. Namreč, če vemo, da lastnost $\phi$ (z morebitnimi nadaljnjimi parametri) velja za vse elemente množice $X$, potem ta lastnost velja za poljuben konkreten element. Simbolno, od
						\[\claim{\Gamma', a \in X, \Gamma''}{\Pi', \xall{x}[X]{\phi(x, y)}, \Pi''}{\Sigma}\]
						preidemo do
						\[\claim{\Gamma', a \in X, \Gamma''}{\Pi', \xall{x}[X]{\phi(x, y)}, \phi(a, y), \Pi''}{\Sigma}.\]
					\end{quote}
				\item
					Če $\xall{x}[X]{\phi(x, y)}$ nastopa kot \emph{sklep}:
					\begin{quote}
						v kontekst dodamo $x \in X$, sklep $\xall{x}[X]{\phi(x, y)}$ pa nadomestimo s sklepom $\phi(x, y)$. S simboli, od
						\[\claim{\Gamma}{\Pi}{\Sigma', \xall{x}[X]{\phi(x, y)}, \Sigma''}\]
						preidemo do
						\[\claim{\Gamma, x \in X}{\Pi}{\Sigma', \phi(x, y), \Sigma''}\]
						Zakaj tako postopamo in kaj smo s tem pravzaprav naredili? \note{pojasni}
					\end{quote}
			\end{itemize}
		\item\textbf{Eksistenčni kvantifikator}
			\begin{itemize}
				\item
					Če $\xsome{x}[X]{\phi(x, y)}$ nastopa kot \emph{predpostavka}:
					\begin{quote}
					\end{quote}
				\item
					Če $\xsome{x}[X]{\phi(x, y)}$ nastopa kot \emph{sklep}:
					\begin{quote}
					\end{quote}
			\end{itemize}
	\end{itemize}
	
	V zgornjem seznamu nismo omenili vseh veznikov in kvantifikatorjev. To je zato, ker jih pri dokazovanju nadomestimo z zgornjimi. Konkretno:
	\begin{itemize}
		\item
			Za negacijo velja $\lnot{p} \equiv p \impl \false$. Med drugim to pomeni, da $\lnot{p}$ dokažemo na sledeči način: predpostavimo $p$ in iz tega izpeljemo neresnico. \davorin{Andrej, če hočeš študentom vbiti v glavo razliko med dokazovanjem negacije in dokazovanjem s protislovjem, je nekje tu verjetno primeren trenutek.}
		\item
			Za ekvivalenco velja $p \lequ q \equiv (p \impl q) \land (p \revimpl q)$. To pomeni, da ekvivalenco dokažemo tako, da dokažemo implikacijo med $p$ in $q$ v obe smeri --- se pravi, enkrat predpostavimo $p$ in izpeljemo $q$, drugič pa predpostavimo $q$ in izpeljemo $p$.
		\item
			Za veznike $\xor$, $\shf$, $\luk$ si preprosto izberemo eno od izražav z negacijo, konjunkcijo in disjunkcijo in nato delamo z njo.
		\item
			Kvantifikator $\xexactlyone{x}[X]{\phi(x, y)}$ ločimo na dva dela: na obstoj in enoličnost, in vsakega posebej dokažemo. Se pravi, skličemo se na izražavo
			\[\xexactlyone{x}[X]{\phi(x, y)} \equiv \xsome{x}[X]{\phi(x, y)} \land \all[1]{a, b}[X]{\phi(a, y) \land \phi(b, y) \implies a = b}.\]
			Včasih je lažje, če najprej dokažemo obstoj elementa in ta element pri dokazu enoličnosti že uporabimo, torej dokazujemo izražavo
			\[\xexactlyone{x}[X]{\phi(x, y)} \equiv \some[2]{x}[X]{\phi(x, y) \land \all[1]{a}[X]{\phi(a, y) \implies a = x}}.\]
	\end{itemize}